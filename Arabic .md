---
title: Arabic 
---

## انهيار الأسكواش فى سبورتنج!

فى البدايه انا بكتب على الجروب بعد ٣ شهور من الشكاوى لمجلس الاداره دون اى رد او حل للمشاكل الموجوده نتيجه قرارات رئيس اللجنه (طارق شاهين) والتى اعتمادها من مجلس الاداره، اللى حصل ان رئيس اللجنه السابق المهندس وليد بدر اعتمد زياده اشتراكات الاسكواش بزياده حوالى ٤٠% يعنى اللى كان بيدفع ١٨٠٠ج بيدفع حاليا ٣٥٠٠ج شهريا ولما اشتكينا قالولنا هيتم زياده الجرعه التدريبيه ورفع مستوى الملاعب ولكن اللى حصل عكس ده تماما الجرعه التدريبيه قلت و مستوى الملاعب حدث ولا حرج اللعيبه بتتصاب بسبب الملاعب وبعد استقاله وليد بدر مجلس الاداره عين طارق شاهين وهو ليس له خبره فى اللعبه ولا يعلم عنها شيئا وكان كل همه زياده الفلوس اللى اولياء الأمور بتدفعها ولذالك قام بعمل قرار ان جميع لعيبه الفريق تدفع ١٠٠ج أيجار ملعب للحصص البرايفت وقام بتمرير القرار على مجلس الاداره وتحصل من المدرب وطبعا المدرب بياخد ال ١٠٠ج من الأهالى وألا لم يقوم بتدريب ابنك او بنتك ولما اشتكينا من ٣ شهور حتى الأن وقمنا نحن جميع اسره الاسكواش بمقابله استاذ احمد حسن والاستاذ عمرو رجب والاستاذه دينا المنستريلى والاستاذ عمرو فتحى والاستاذ شهاب قاسم كلا على حده خلال ال٣ اشهر اللى فاتوا وحتى الان وكلهم وعدونا بحل المشكله فى كل مقابله بنروح نقولهم وحتى الأن لم يحدث اى شيئ ووصل الحال الأن انهم مابيرودوش علينا حتى فى التليفون وبجد مش عارفين نعمل اه وطبعا مافيش نادى على مستوى الجمهوريه بيدفع الفريق ايجار ملعب ١٠٠ج اقصى نادى بيدفع اللعيبه ٤٠ج فى هليوبلس مثلا ولغير الأعضاء وفى نادى الجزيره ٦٠ج لغير الأعضاء وطبعا فعلا احنا مش عارفين نمرن اولادنا من كتر الفلوس اللى بتدفع يعنى المدرب اللى بياخد ٣٠٠ج او ٤٠٠ج فى التايم الواحد كمان مطلوب مننا ندفع ١٠٠ج ملعب واحنا اصلا فريق النادى يعنى رئيس اللجنه بدل مايقف جمب الفريق ويدعمه لأ كل همه يلم فلوس واحنا الأهالى طظ فينا واشتكينا وعملنا مليون شكوى للمجلس وبردو طظ فينا دون رد او حل علشان كده انا اضطريت اكتب على الجروب بعد ماطفح الكيل ومش عارفين نعمل اه ومافيش حد بيسمعنا حتى من المجلس اللى انتخبناه ووعدنا برفع المنظومه وطبعا اللى حصل ان مستوى اولادنا فى اللعبه فى النازل بعد ماكان نادى سبورتنج الابطال كلهم منه بدليل ان البطوله اللى فاتت بطوله منطقه الجيزه دخلنا بحوالى اكتر من ٦٠ لاعيب ولاعيبه فى السنين المختلفه ولكن ٤ بنات بس اللى وصلوا الدور النهائى وده طبعا كارثه بس احنا الحمد الله بنشترى لعيبه من سموحه علشان تلعب بأسم النادى ولكن ندعم ولاد النادى و ندعم الفريق لأ نخلى الأهالى يدفعوا اكتر واكتر وبجد والله العظيم احنا بقينا مش عارفين نمرن ولادنا ارجو ان اى حد من مجلس الاداره له حق الرد ويقولنا نعمل اه وليه ماحدش من المجلس بيبت فى كميه الشكاوى اللى موجوده عندهم بخصوص الاسكواش وليه ماحدش بيرد علينا وشكرا.